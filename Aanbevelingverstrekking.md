# Aanbevelingen voor verstrekking van overheidsinformatie (BZK icm CIO Rijk ) 

Na overleg tussen CIO Rijk en BZK zijn we tot de conclusie gekomen dat deze passage het beste pas concreet ingevuld kan worden op het moment dat de overige teksten (groten)deels staan. Dit is nu nog niet het geval. Hieronder is wel al een eerste aanzet te vinden van aanbevelingen een aandachtsgebieden die bij ons al brainstormend in dit stadium reeds naar voren kwamen. 
 
- Bepaal een strategie, voer beleid en inventariseer over de wijze waarop jouw organisatie informatie publiekelijk aanbiedt. In de praktijk is de uitwerking van de Who in grote mate afhankelijk van de manier waarop organisaties hun informatie aanbieden, openheid faciliteerd en de wijze waarop de vindbaarheid van informatie is georganiseerd. 

- Zie openbaarheid en hergebruik overheidsinformatie als dienstverlening die gezamenlijk benaderd en opgepakt kan worden. Openbaarmaking stimuleert hergebruik en vice versa. Neem de eisen voor herbruikbaarheid mee in openbaarheidsbeleid

- Faciliteer en stimuleer interactie met de verzoeker. Verzoeken zijn in beginsel vormvrij en de verzoeker hoeft geen belang te stellen. Toch kan het verstandig zijn om interactie te faciliteren over de precieze informatiebehoefte van de verzoeker en (inzicht te bieden in) het aanleverproces, mogelijke bewerking van de informatie en (bijbehorende) kosten. 

- Overweeg het automatiseren van hergebruik. Wanneer gegevens al als ‘open data’ worden aangeboden via een portaal, website of API, kunnen verzoeken om hergebruik, zoals gefaciliteerd door de Who, in veel gevallen automatisch worden afgehandeld. Investeren in het automatisch aanbieden van open data kan verstandig zijn. 

- Maak zoveel gebruik van Open standaarden en API’s.

- Wees begrijpelijk en transparant over de mogelijke kosten en gehanteerde tariefregels


